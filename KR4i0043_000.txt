# -*- mode: mandoku-view; -*-
#+TITLE: 浩然齋雅談
#+DATE: 2015-08-25 00:45:47.665968
#+PROPERTY: ID KR4i0043
#+PROPERTY: BASEEDITION WYG    
#+PROPERTY: JUAN 目録
<pb:KR4i0043_WYG_000-1a>¶
欽定四庫全書　　　　　集部九¶
　浩然齋雅談目録　　　　詩文評類¶
　　巻上¶
　　　六十七條¶
　　巻中¶
　　　一百四條¶
　　巻下¶
　　　二十六條¶
<pb:KR4i0043_WYG_000-1b>¶
　　　　(臣/)等謹案浩然齋雅談宋周密撰密所著書¶
　　　　凡數種其癸辛雜識新識後識續識齊東野¶
　　　　語皆記宋末之事雲煙過眼録皆記書畫古¶
　　　　器今竝有刋版其澄懐録續録則採輯清談¶
　　　　志雅堂雜鈔則博徴瑣事今惟鈔本僅存千¶
　　　　頃堂書目載密所著尚有浩然齋視聽鈔浩¶
　　　　然齋意鈔及此書而皆無巻數藏弆之家亦¶
　　　　竝無傳本惟此書散見永樂大典中其書體¶
<pb:KR4i0043_WYG_000-2a>¶
　　　　類說部而所載實皆詩文評今搜輯排纂以¶
　　　　攷證經史評論文章者為上巻以詩話為中¶
　　　　巻以詞話為下巻各以類從尚裒然成帙密¶
　　　　本南宋遺老多識舊人舊事故其所記佚篇¶
　　　　賸闋什九為他書所不載朱彛尊編詞綜厲¶
　　　　鶚編宋詩紀事又與符曾等七人編南宋雜¶
　　　　事詩皆博採羣書號為繁富而是書所載故¶
　　　　實亦皆未甞引據則希覯可知矣其中攷證¶
<pb:KR4i0043_WYG_000-2b>¶
　　　　經義如解詩巧笑倩兮疑口輔當為笑靨而¶
　　　　不知類篇面部已有此文解易井谷射鮒以¶
　　　　鮒為鯽不知說文鯽字本訓烏鰂後世乃借¶
　　　　以名鮒羅願爾雅翼辨之巳明如斯之類於¶
　　　　訓詁皆未免稍疎然密本詞人攷證乃其旁¶
　　　　涉不足為譏若其品騭詩詞則固具有深識¶
　　　　非如阮閱諸人漫然蒐輯不擇精觕者也宋¶
　　　　人詩話傳者如林大抵陳陳相因輾轉援引是¶
<pb:KR4i0043_WYG_000-3a>¶
　　　　書頗具鑒裁而沈晦有年佚而復出足以新¶
　　　　藝苑之耳目是固宜亟廣其傳者矣乾隆四¶
　　　　十六年三月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
　¶
　¶
　¶
<pb:KR4i0043_WYG_000-3b>¶
　¶
　¶
　¶
　¶
　¶
　¶
　¶
　浩然齋雅談目録¶
